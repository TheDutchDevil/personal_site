---
title: "Zijn de sites van groene partijen wel echt groen? De CO2 uitstoot van de partijpagina's"
collection: stuff
permalink: /stuff/verkiezingen-2021-groen
date: 2021-3-5
summary: 'Als je een website bezoekt dan wordt er CO2 uitgestoten, omdat de website ergens gehost wordt, en 
omdat er een signaal van de webhost naar jouw computer of smartphone gezonden moet worden. Dat doet mij afvragen: 
Hoeveel CO2 stoten de websites van de verschillende partijen uit?'
---

<p>
    Wanneer je een website bezoekt, stoot je CO2 uit. Er is energie nodig om de website
    te hosten, en wanneer je de website bezoekt, is er energie nodig om de
    website te downloaden en weer te geven. Vooralsnog wordt er CO2 uitgestoten
    om de energie op te wekken die een website gebruikt. 
    Helemaal voor grote sites wordt er hierdoor veel CO2 uitgestoten, en als bezoeker van de
    website merk je dit vaak niet, of nauwelijks. 
</p>

<p>
    En laten we wel wezen, er wordt op het moment veel CO2 uitgestoten om het internet
    draaiende te houden. Volgens
    schattingen een paar procent van alle wereldwijde uitstoot (<a href="https://www.bbc.com/future/article/20200305-why-your-internet-habits-are-not-as-clean-as-you-think">1</a>).

</p>

<p>
    Nu is er gelukkig een relatief simpele manier om de CO2 uitstoot van
    een website te approximeren (<a href="https://www.websitecarbon.com/">2</a>). En, als 
    je dan weet wat een website ongeveer uitstoot bij een bezoek is het ook mogelijk
    om de uitstoot terug te brengen (<a href="https://www.wholegraindigital.com/blog/website-energy-efficiency/">3</a>, <a href="https://vwo.com/blog/reduce-website-carbon-footprint/">4</a>)
    met relatief simpele ingrepen waar de gebruiker niets van merkt.
    Dus anno 2021 is het nog zonde om een website te hosten die onnodig veel CO2 uitstoot. 
</p>

<p>
    Met de verkiezingen die eraan komen was ik benieuwd naar de uitstoot van de homepages 
    van de verschillende partijen die meedoen.
    Helemaal omdat het terugbrengen van CO2 emissies bij veel partijen
    prominent aanwezig in het programma (Gelukkig!), echter, is een logische 
    vervolgvraag dan: Hoe groen (of niet)
    zijn de sites van de politieke partijen in Nederland? 
</p>

<p>
    De uitstoot van de websites van de politieke partijen is gemeten met
    de <a href="https://www.websitecarbon.com/">Carbon Calculator</a>, en de 
    data zelf is <a href="https://github.com/TheDutchDevil/Verkiezingen-2021-Uitstoot">hier</a> te vinden.
</p>

<h2>CO2 Uitstoot</h2>

<div class="image-container">
    <img
        src="/files/all.svg"/>
</div>

<p>
    Hierboven zie je een overzicht van de uitstoot van de homepages van de 
    verschillende partijen. De uitstoot is gemeten in gram CO2, en lager is 
    beter. Met een uitstoot van precies 1g CO2 per bezoek schommelt de 
    site van de SGP ook precies op de mondiale mediaan: Ongeveer de helft
    van de sites op het internet stoot minder CO2 uit dan die van de SGP. 
</p>

<p>
    Ondertussen is de site van JA21 duidelijk de zuinigste, terwijl 50+ overduidelijk 
    de kampioen qua uitstoot is (Ouderen en ICT, smh). Slechts 5% van de pagina's op het internet 
    stoot meer CO2 uit dan die van 50+, en voor een partijprogramma zou je verwachten dat 
    zo'n hoge uitstoot niet meteen nodig is. 
</p>

<div class="image-container">
    <img 
        src="/files/groen.svg">
</div>

<p>
    Ben je benieuwd naar een vergelijking tussen de partijen die allemaal meer 
    focussen op het aanpakken van de klimaatcrisis dan zijn ze hierboven te vergelijken.
    Het moge duidelijk zijn dat de meeste partijen,
    behalve Volt en de PvdA, nog relatief veel uitstoten. Met de relatieve drukte op de 
    sites vanwege de verkiezingen ben ik toch benieuwd of, en hoe, deze uitstoot terug
    te brengen is, en wat de impact daarvan zou zijn. 
</p>

<p>
    Nu is het natuurlijk niet zo dat een partij niet meer groen is als de website 
    toevallig niet groen is. Maar bewustwording van CO2 uitstoot kan zeker 
    geen kwaad denk ik. En voor de kritische denkers: Deze site stoot .66g CO2 uit
    per bezoek.
</p>