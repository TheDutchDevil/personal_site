---
title: "Zijn de sites van groene partijen wel echt groen? De CO2 uitstoot van de partijpagina's"
collection: stuff
permalink: /stuff/verkiezingen-2021-groen
date: 2021-3-5
samenvatting: 'Iedere poltieke partij heeft inmiddels zijn eigen site, en als je een site 
bezoekt dan stoot je CO2, uit omdat er een signaal van de webhost naar jouw
computer of smartphone gezonden moet worden. Dat doet mij afvragen: Zijn de
sites van de verschillende politieke partijen die meedoen eigenlijk wel goed
voor het milieu?'
---

<p>
    Het bezoeken van een website is niet gratis, het hosten van een website 
    vereist energie, en om dat op te wekken wordt natuurlijk CO2 uitgestoten. 
    Daarbovenop kost het downloaden en uitvoeren van een
    webpagina ook energie, en zorgt het daardoor voor uitstoot van CO2. 
    Helemaal voor grote sites wordt er soms veel CO2 uitgestoten, en als bezoeker van de
    website merk je dit vaak niet, of nauwelijks. 
</p>

<p>
    En laten we wel wezen, er wordt op het moment veel CO2 uitgestoten om het internet
    draaiende te houden. Volgens
    schattingen een paar procent van alle wereldwijde uitstoot (<a href="https://www.bbc.com/future/article/20200305-why-your-internet-habits-are-not-as-clean-as-you-think">1</a>).

</p>

<p>
    Nu is er gelukkig een relatief simpele manier om de CO2 uitstoot van
    een website te approximeren (<a href="https://www.websitecarbon.com/">1</a>). En, als 
    je dan weet wat een website ongeveer uitstoot bij een bezoek is het ook mogelijk
    om de uitstoot terug te brengen (<a href="https://www.wholegraindigital.com/blog/website-energy-efficiency/">1</a>, <a href="https://vwo.com/blog/reduce-website-carbon-footprint/">2</a>)
    met relatief simpele ingrepen waar de gebruiker niets van merkt.
    Dus anno 2021 is het nog zonde om een website te hosten die onnodig veel CO2 uitstoot. 
</p>

<p>
    Met de verkiezingen die eraan komen was ik benieuwd naar de uitstoot van de homepages 
    van de verschillende partijen die meedoen.
    Gelukkig is het terugbrengen van CO2 emissies bij veel partijen
    prominent aanwezig in het programma, echter, is een logische vervolgvraag dan: hoe groen (of niet)
    zijn de sites van de politieke partijen in Nederland? 
</p>

<p>
    Om de uitstoot van de verschillende sites te vergelijken heb ik gebruik gemaakt
    van de <a href="https://www.websitecarbon.com/">Carbon Calculator</a>. De 
    data zelf is <a href="https://github.com/TheDutchDevil/Verkiezingen-2021-Uitstoot">hier</a> te vinden.
</p>

<h2>CO2 Uitstoot</h2>

<div class="image-container">
    <img
        src="/files/all.svg"/>
</div>

<p>
    Hierboven zie je een overzicht van de uitstoot van de homepages van de 
    verschillende partijen. De uitstoot is gemeten in gram CO2, en lager is 
    beter. Met een uitstoot van precies 1g CO2 per bezoek schommelt de 
    site van de SGP ook precies op de mondiale mediaan: Ongeveer de helft
    van de sites op het internet stoot minder CO2 uit dan die van de SGP. 
</p>

<p>
    Ondertussen is de site van JA21 duidelijk de zuinigste, terwijl 50+ overduidelijk 
    de kampioen qua uitstoot is (Ouderen en ICT, smh). Slechts 5% van de pagina's op het internet 
    stoot meer CO2 uit dan die van 50+, je zou toch verwachten dat dat wel te 
    verbeteren is.  
</p>

<div class="image-container">
    <img 
        src="/files/groen.svg">
</div>

<p>
    Ben je benieuwd naar een vergelijking tussen de partijen die allemaal meer 
    focussen op het aanpakken van de klimaatcrisis dan zijn ze hierboven te vergelijken.
    Het moge duidelijk zijn dat de meeste partijen,
    behalve Volt en de PvdA, nog relatief veel uitstoten. Met de relatieve drukte op de 
    sites vanwege de verkiezingen ben ik toch benieuwd of, en hoe, deze uitstoot terug
    te brengen is. 
</p>

<p>
    Nu is het natuurlijk niet zo dat een partij niet meer groen is als de website 
    toevallig niet groen is. Maar bewustwording van de uitstoot kan zeker 
    geen kwaad denk ik.
</p>